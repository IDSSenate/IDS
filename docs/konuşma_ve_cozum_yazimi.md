# Konuşmalar ve Kanunlar
İDS aynı MUN gibi konferanslar şeklinde gerçekleşir, ancak, İDS'nin MUN'den bazı farkları vardır.

## Konuşmalar

İDS konferanslarında konuşmalar şöyle işler:

1. Kürsüye çıkacak delege konsülden söz alır.
2. Teklifi yapacak delege kürsüye çıkar.
3. Delege konuşmasını yapar, teklif sunulur.
4. Konsül, teklif hakkında ayriten iki lehte ve üç aleyhte konuşma alır.
5. Konsül konuşmaların bittiğini duyurur
6. Oylama başlamadan önce liktör odada bulunan herkesi dışarı çıkartıp kapıda bekler, oylamanın bölünmesini engeller.
7. Tribün oylamayı yönetir ve sayar.
8. Tribün oylamayı bitirir sonucu duyurur.

` Konuşmalarda, ana konuşmalarda minimum üç dakika, değişiklik önerilerinde minimum bir dakika konuşma sınırı konabilir. `

` Tribün oylama yaparken A lehte B aleyhte olmak üzere lehte-aleyhte şeklinde değil, doğrudan A'yı isteyenler B'yi isteyenler şeklinde oylama yapabilir (yerine göre)`

### Bazı ek noktalar


* Magistralar Liktör aracılığıyla delegelere mesaj gönderemezler.
* Delegeler kendilerini soruya açabilirler, bu durumda diğer delegeler plaka kartlarını kaldırarak izin ister.
* Soru sorduktan sonra yapılan açıklamada soruyu soran delegeye *cevap hakkı* doğmadığı sürece soruyu soran delege söze devam edemez.
* Cevap hakkının doğup doğmadığına preator karar verir.
* Hiç bir şekilde delege ya da magistra olmayan bir kimse kürsüye çıkamaz ve konuşamaz.

## Kanunlar

İDS'de çözümler, kanun ismini alırlar ve çözümlerden bazı farkları vardır. Bu farklardan en büyüğü kanunların yazılarak değil konuşarak hazırlanmasıdır, bu sırada Tribün maddeleri yazıya geçirir.

### Kanunların hazırlanması

1. Kanunun teması belirlenir. Örnek olarak İdeal Eğitim, Terörizm, Nüfus Artışı vs.
2. Delegelere madde bulmaları için beş dakika zaman verilir.
3. Madde önergesi verecek delege kürsüye çıkarak konuşma yapar.
  - Konuşmada açık ve kısa bir şekilde madde önerisi verilmelidir.
4. Lehte ve aleyhte konuşmalar alınır.
  - Lehte ve ya aleyhte konuşmalar ciddi bir değişiklik önerisi veriyorsa, Konsül konuşmacıya 'Değişiklik önergesi vermek istiyor musunuz?' diye sorar.
5. Değişiklik önergesi lehte ve aleyhte konuşmalar alınır.
6. Önerge oylanır.
7. Lehte ve aleyhte konuşmalar bittikten sonra madde oylanır.
8. Oylanan madde Tribün tarafından eklenir.
9. Maddelerin oylaması tamamlandıktan sonra oluşan kanun oylanır.
10. Kabul edilen kanun onay için Tribune Plebis'e verilir ve internette yayımlanır.

### Kanunların yazımı

Tribün tarafından yapılan kanun yazımında, hazırlayanlar madde önerilerini veren ülkelerdir ve kanun yazımı şu şekilde yapılır:

```
Silahsızlanma Üzerine Kanun
Komisyon: Ekonomik Komisyon
Hazırlayanlar: Britanya Cumhuriyeti, Kuzey Ren Federasyonu, Kalmar Komünü, Venedik Federe Cumhuriyeti

Bu kanun, dünya çapında savaşların yol açtığı ekonomik zararların giderilmesi doğrultusunda dünya çapında silahsızlanmayı desteklemektir.
Bu amaçla şu maddeleri uygun gördük:
  1. Silah endüstrisine sahip ülkelerin ekonomik kaynaklarını başka yerlere yönlendirmesi.
    a. Silahsızlanma faliyetlerinin uluslararası bir kurum tarafından takip edilmesi.
    b. Bu faliyetler sırasında doğaya zarar gelmediğinden emin olunması.
```

Örnekte de görüldüğü üzere önerge yazımı şu kurallar çerçevesinde yapılır:

* Yazım sırasında fikrin anlaşılmasını engellememek için gereksiz karmaşık dilden kaçınılmalıdır.
* Bununla beraber, yazım sırasında mecazlara yer verilmemeli, açık ve kısa olunmalıdır.
* Çözüm maddeleri, alt maddelerle (üç dereceye kadar) açıklanabilirler, ancak bu zorunlu değildir.
* Sadece bir alt madde de olabilir.
* Çözüm maddelerinin yazımında cümleler mutlaka fiil cümlesi olmak zorunda değildir, isim cümlesi de kurulabilir.

Ayrıca tartışmalar hakkında şunlar da unutulmamalıdır:

* Maddeleri hazırlayanların kendi taslaklarını değişiklik önergesi göndermesi, yerine göre olumsuz yerine göre olumlu değerlendirilebilir.
* İDS'de çözüm bulmak esas olduğundan, kendi kanunlarındaki yanlışları kabul etmek ve kanunları en iyi hâle getirmeye çalışmak bir erdemdir.

Bir kanun sıra numarası alarak, İDS arşivinde yayınlanır.

[Önceki sayfa](ulke_yaratimi.md) | [Sonraki sayfa](formaliteler.md)
